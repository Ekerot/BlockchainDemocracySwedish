

# ”Blockchain”: är det framtidens demokrati vi skymtar?

1DV527 "The web as an application platform"  
Student: Daniel Ekerot 800411-2713
Handledare: Johan Leitet, John Häggerud




<br><br><br><br>


Det har i många år inom statsvetenskaplig forskning talats om demokrati över internet som ett nästa steg i demokratins utveckling. Blockchainteknik, är en teknik som inte väckt alltför stor uppmärksamhet hos den stora massan. Men vad skulle du tänka om jag säger att det är en av de största innovationerna på tvåhundra år? Alex Tapscott, VD och grundare för Northwest Passage Ventures och ivrig förespråkare av blockchainteknik, tror att blockchainteknik och smarta kontrakt är den teknik som fundamentalt kommer förändra vår värld [1].  Idag förknippas blockchainteknik som oftast med Bitcoin och andra elektroniska valutor som används i ett spekulativt syfte, frågan är vad tekniken mer har att erbjuda. Är det här tekniken som kommer påverka oss alla om den får ett stort genomslag? 

## Blockchain och smarta kontrakt


Sedan internets begynnelse har säkerhet varit ett problem som utvecklare och forskare brottats med. Ett flertal olika lösningar har presenterats men det har alltid funnits säkerhetshål som äventyrat hur vederhäftig säkerheten varit. 2008 konceptualiserades den första blockchainen av pseudonymen Satoshi Nakamoto. Blockchaintekniken möjliggör säkra transaktioner. Det låter kanske inte så märkvärdigt men den väsentliga skillnaden är att användaren inte längre är i behov av banker eller andra aktörer för att säkerställa att transaktionerna blir tillförlitligt genomförda [2]. Det advokatoriska med blockchaintekniken är att den bygger på decentraliserade distribuerade nätverk där varje förändring i de protokoll som användare skapar verifieras och loggas permanent. En användare kan alltså inte manipulera i protokollet utan att det syns. Det är en revolution i det hänseende att det ger möjlighet verifiera och säkerställa hur användare beter sig i förhållande till de överenskommelse som gjorts gällande transaktion [2].

Smarta kontrakt är digitala protokoll upprättade på digitalt sätt på distribuerade decentraliserade nätverk. Smarta kontrakt kan vara både självuppehållande och självverkställande så det finns inget behov av mänsklig tolkning av dem. Tanken med smarta kontrakt är inte att det ska finnas inbyggda spärrar i dem utan snarar ska det finnas någon form av system där användarnas förtroende för varandra bygger på ryktesranking. Möjligheterna med smarta kontrakt är otaliga och en av de möjligheterna är demokratiska processer [3]. 

  

## Teori om demokratins framgångsfaktorer 


Robert Putnam bygger sin teori om demokrati på medborgarnas medverkan och intresse av det samhälle de lever i. Demokratin stärks enligt honom genom att människor engagerar sig i ideella föreningar och organisationer och genom dessa bygger upp tilltro till varandra. Anmärkningsvärt är hur Putnam i sin efterföljande bok ”Bowling alone” skriver om hur medborgare, i framför allt sitt hemland USA, engagerar sig i allt mindre utsträckning i civilsamhället. Putnam bygger sin teori på att tillit till andra människor, solidariska handlingar och ärlighet stärker demokratiprocessen. Han ser i sin forskning att engagemang i frivilliga organisationer är en betydande faktor för ökad tillit människor emellan [4]. Finns inget förtroende medborgare emellan eller mellan medborgare och politiker finns det heller ingen anledning att själv vara solidarisk och ärlig mot det samhälle vi lever i [5]. Intressant är hur den svenska forskaren Rothstein håller med Putnam i hans iakttagelser, men har en annan syn på hur ett socialt kapital stärks. Rothstein utgår från en svensk kontext där staten är uppbyggd på ett helt annat sätt än i USA. Andra förutsättningar ger andra utmaningar och enligt Rothstein försämras tilliten mellan staten och medborgarna som vid kontakt med myndigheter. Han förespråkar istället att ökad kvalité av myndighetsutövande vid politiska institutioner ökar det sociala kapitlet i samhället [5].


## En demokratiprocess med blockchain


I Sverige har valdeltagandet ökat sedan 2002 fram till senaste valet 2014. Valdeltagandet är dock fortfarande långt ifrån de toppnoteringar som registrerats [6]. Dessvärre har förtroendet för samhällsinstitutioner och politiker sjunkit år efter år [7]. Putnam beskriver hur tillit mellan medborgare är grundstommen för en demokrati. Kan teknik som blockchain och smarta kontrakt med dess fördelar vad gäller verifiering fungera som ett instrument som ökar förtroendet för politiker, myndigheter och media. Kommer tekniken helt enkelt eliminera yrkesgruppen politiker när den ger medborgarna själva möjligheten att rösta i frågor som tidigare förvaltats genom det mandat förtroendevalda representanter haft. Förtroendetappet för politiker och institutioner kan mycket väl bero på att medborgarna inte tycker att deras representanter representerar deras intressen. Det kan också bero på att det system som idag finns inte är tillräckligt transparant. Oavsett lever vi i en försvagad demokrati om vi ser till de teorier som tidigare presenteras om förtroendet fortsätter sjunka. 

Alex Tapascott gav 2016 ut sin bok ”Blockchain Revolution”, han ägnar i sin bok ett helt kapitel till att beskriva hur demokrati kan förändras i framtiden. De demokratiska värden där blockchain kan bli en ”game changer” är framförallt för integritet, makt, värde och säkerhet. Blockchaintekniken möjliggör ett transparant system vilket ger den aktive medborgaren information som tidigare var svårare att ta del av. Genom det sätt blockchain hanterar verifiering av information och transaktioner kan blockchain bli en essentiell teknik för att förtroendet för politiker och myndigheter höjs [2]. Problemet ligger inte bara i att förtroendet för politiker och myndigheter sänks utan att även förtroendet av media sänks [7]. Media är en mycket viktig aktör i det demokratiska samhället. Genom ett opartiskt och objektivt granskande är deras uppdrag att hålla medborgarna uppdaterade vad som sker i samhället. Mister medborgarna sin tillit till media, eller att media slutar rapportera objektivt och opartiskt är det ett stort hot mot den framtida demokratin. Vi ser också att nya aktörer växer sig in på marknaden när tekniken gör det möjligt. Idag fungerar Facebook som en viktig nyhetsspridare, men hur objektiv och opartisk är den rapportering som görs där? Med blockchain finns en större potential att verifiera källor och nyheters trovärdighet och underlättar således för mottagaren möjlighet att källkritiskt granska material [2, s. 209].

Ett möjligt scenario är att medborgaren får mer makt i den demokratiska processen. Med medel som direktdemokrati eller mer lättillgänglig information är det tänkbart att det genom smarta kontrakt möjliggörs. Verifiering av vad politiker faktiskt gör kan bli en milstolpe för hur demokrati utvecklats [2]. Kanske skulle till och med en digital bakgrund för de som kandiderar finnas innan val. Medborgaren får då en ökad makt över vem de röstar för om hen visste vilka kandidater som inte betalat licens för TV eller tidigare fuskat med fakturor i det egna företaget. När vi nu diskuterar den personliga gränsen och integritet vandrar tankarna osökt till var drar man gränser för detta. Tapascott skriver i ”The blockchain revolution” att så fort en politiker pratar om minskad integritet för nationens säkerhet är det en falsk dikotomi.  Genom blockchainteknik finns möjligheten för medborgaren att anonymt föra sig inom de demokratiska ramarna utan att på något sätt bli diskriminerade. Det skulle även ge möjlighet till att anonymt utföra ett flertal olika tjänster som idag är myndighetsbeslut så som att registrera patent etc. Han skriver vidare att i och med den globaliseringen måste vi hitta globala sätt att hantera de nya problem vi ställs inför som idag tenderar att gå utanför de nationella gränserna [2, s. 209].

 Tapascott har idéer som är intressanta och speciellt ur synvinkeln att hitta ett ramverk för demokrati som är icke- diskriminerande. Det förtroendetapp som jag tidigare skrivit om har enligt Rothchild sitt ursprung i hur medborgare känner sig behandlade gentemot myndigheter.  Förtroendet har framför allt minskat för de myndigheter som på något sätt ansvarar för utbetalande av medel eller beslutande om bidrag [5]. Det är oftast utsatta grupper i samhället som kommer i kontakt med dessa myndigheter och ett stärkt förtroende bland grupper som lever i ”utanförskap” skulle enligt de teorier som presenterats ge en stärkt demokrati. Om smarta kontrakt möjliggör en helt opartisk och icke diskriminerande beslutsprocess i dessa ärenden skulle då dessa grupper få ett ökat förtroende för myndigheter? Det finns ingen säkerhet att utfallet skulle bli ett ökat förtroende. Av egna erfarenheter har jag upplevt att det inte är bemötandet i sig som i hög grad ses som felaktigt, det är oftast besluten som upplevs orättvisa. Jag ser inte att teknik löser problemet med en upplevd känsla av orättvisa men skulle smarta kontrakt ge samhället en chans att verka mer transparent [2] skulle det möjligen ge en effekt av ökat förtroende på sikt.

Smarta kontrakt kan som tidigare diskuterats användas som en måttstock för medborgaren över vad förtroende valda gör under sin mandatperiod. Genom den transparens smarta kontrakt möjliggör kan beteendet hos våra politiker och institutioner förändras.  Medborgarna skulle genom den makt de får potentiellt kunna förändra de utslag som politiken får genom att betyg sätta respektive representant[2, s. 216] Ska medborgaren verkligen ha en sådan makt? På vilket sätt ska medborgaren ha möjlighet att betygsätta en politiker? Ett exempel kan vara bensinskatt. Ingen vill ha höjd bensinskatt men det är en nödvändighet för miljön, ska en representant då inte våga föreslå obekväma sanktioner eller rösta ja för dessa p g a att hen riskerar ett dåligt betyg? Det är viktiga frågor som kommer bli aktuella vid implementation av sådan teknik. Tekniken kan appliceras på viktiga funktioner i vårt samhälle men också över hur representanter medverkar på möten, använder sin givna budget [2, s. 218] Det är ett mer realistiskt sätt att använda smarta kontrakt utifrån kontexten. Genom att identifiera kärnvärderingar i det politiska utövandet och ett myndighetsutövande och betygsätta dessa får medborgaren en ökad makt men fortfarande inte en makt som äventyrar samhället i stort. 

Genom smarta kontrakt finns en potentiell möjlighet att medborgare gemensamt skapar kollektiv som påverkar viktiga samhällsfunktioner genom att dela upp ansvaret sinns emellan. Staden Chicago har tidigare använt sig av en modell som de kallar ”pay for sucess” för att få utsatta grupper ut i arbete. Med smarta kontrakt kan en liknande metod användas men med skillnaden att utbetalningarna sker utefter det smarta kontrakt som upprättats emellan arbetstagaren och uppdragsgivaren[2]. Inte heller behöver uppdragsgivaren längre vara en kommun eller en myndighet utan kan istället vara medborgarna i staden som gemensamt bestämmer och finansierar. Det skulle bespara mycket pappersarbete och långdragna processer av upphandlingar som idag belastar många samhällsfunktioner ekonomiskt [2].  Sverige är ett av de länder med högst skattetryck i världen men vi är också ett av de länder med väl fungerande samhällsinstitutioner. Att införa en stat som mer fungerar som en nattväktarstat där staten endast ombesörjer de mest vitala samhällsfunktionerna som militär och rättsväsendet känns främmande i dagens Sverige men jag ser inte det som en utopi att det i framtiden kommer gå mer och mer åt det hållet. De problem som vi ser i det svenska samhället med ökade kostnader för socio-ekonomiska relaterade bidrag är det så klart inte omöjligt att arbetande medborgare börjar ifrågasätta vad de betalar en tredjedel av sin lön till. Får den utanordnande parten inte ett värde som motsvarar förväntningarna för det hen bekostar finns inte incitament att betala för tjänsten. Den samhällsekonomiska aspekten är viktig att inte glömma. Vid ett större utanförskap kommer samhället och demokratin bli lidande. Kanske är en ”pay for sucess”/ smarta kontrakt-modell en framtida lösning för att motverka arbetslöshet, utanförskap med dyra kringkostnader.


##En ny era av demokrati?


Intresset för demokrati över internet är ett område som är intressanta ur olika aspekter, inte minst för att samhället vi lever i ska hänga med in i den digitala tidsåldern. Tanken med demokrati över internet är att kommunikation mellan invånare och politiker ska förbättras, men kan också fungera så medborgarna få ett större inflytande över politiken [8]. Det skulle i så fall ersätta hur vi som medborgare idag utför våra demokratiska rättigheter och istället ge oss ett större inflytande, kanske på ett liknande sätt som direktdemokratin i Schweiz fungerar. En ökad direkt demokrati är intressant ur flera synvinklar men hinder finns i passiva medborgare. Hur förvissar vi oss om att medborgarna är delaktiga och värnar om de rättigheter de besitter? Ska smarta kontrakt användas för medborgarna där var och en rankas utefter hur delaktiga de är? Engagerade medborgare är en av de viktigaste ingredienserna för en demokrati och om vi nu mer och mer ”bowlar ensamma” utan att engagera oss i samhällsfrågor är det ett problem, eller? Kan tekniken ge en renässans för samhällsengagemang? Om jag tittar på mitt eget flöde på sociala media ser jag fler och fler som engagerar sig i olika frågor. Idag verkar det väldigt löst men vad händer om dessa ansträngningar till att engagera sig formas ur smarta kontrakt? Jag ser en framtid där smarta kontrakt kan bli en plattform för olika former av engagemang. 

Ju mer efterforskning jag gör i ämnet desto fler frågor dyker upp i mitt huvud. Det är svårt att ta ställning till om blockchain är den teknik som bäst löser de problem som demokratin idag brottas med. Det samhälle vi lever i är alltid i förändring men så stora förändringar som den här tekniken möjliggör är uppseendeväckande. Blockchain och smarta kontrakt kan mycket väl bli den teknik som tar oss in i en ny era av digital demokrati. 



<br><br><br><br><br><br>

##Referenser

[1] Alex Tapscott, ”"Blockchain Revolution" | Talks at Google”, *Youtube*,
Publicerad: 11 juli 2016 Tillgänglig: https://www.youtube.com/watch?v=3PdO7zVqOwc [Hämtad: 5 februari, 2017]

[2] A. Tapascott och D. Tapascott, *Blockchain revolution: How the technology behind Bitcoin is changing the money, buisness and the world*, Storbrittanien: Penguin Books, 2016. 

[3] M. Malkovský, *The concept of smart contracts*, Essä, Faculty of Law, Finland: University of Turku, 2015.

[4] R. D. Putnam *Den fungerande demokratin: Medborgarandans rötter i Italien*, andra upplagan, Stockholm: SNS Förlag, 2011.

[5] B. Rothstein och S. Kumlin, "Demokrati, Socialt kapital Ooch Förtroende” i *Land, Du välsignade?: SOM-rapport nr 26*, S. Holmberg och L Weibull, Göteborg: SOM-institutet, 2000, s. 49 - 62.

[6] "Vanligare att rösta i riksdagsvalet på senare år”, Statistiska centralbyrån, [Online] Tillgänglig: http://www.scb.se/hitta-statistik/sverige-i-siffror/val-och-partier/valdeltagande/ [Hämtad: 3 februari, 2017]

[7] "Förtroendebarometern”, TNS-Sifo, 7 april 2016. [Online] Tillgänglig: https://tns-sifo.se/sites/default/files/reports/documents/fortroendebarometern_2016.pdf [Hämtad: 3 februari, 2017]

[8] G. Lindén, *Från demokrati till e-demokrati: En jämförande studie av demokratiutveckling i det moderna samhället*, Avhandling för avläggande av filosofie doktorsexamen, Department of Social Science, Sverige: Mittuniversitetet, 2011.
